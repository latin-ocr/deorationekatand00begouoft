-19-

maioribus consecratum verum etiam ad patris domum stantem
recte dixerunt3 quare nihil interesse, utrum Andocidis an Archippi
Hermam spectaret orator. Quam Kirchhoffii, Hoelscheri, Zuttii
interpretationem probaverunt Weber p. 21 et Schneider p. 360.

Aliud indicium, ut auctorem huius orationis res Andocideas
non satis cognovisse demonstrarent, Ruhnken l. c. et Sluiter
p. 171 inde sibi comparaverunt, quod esset discrepantia inter
ξ 46 Lysiacae VI. et locum Thucydideum Ι 51, 4. Illic enim
oratorem affirmare Andocidem quamvis plus quadraginta annos
natum nunquam stipendia meruisse, Thucydidem autem narrare
Andocidem cum Glaucone classi praefuisse Corcyraeis anno 432
auxilio missae. „Taylorus contendit huius classis imperium frustra
ad Andocidem referri, quem nullam unquam militiae partem attigisse
dicat Lysias VI 48. Hic mihi non alia nisi haec parata est
responsio: Andocidis historiam parum cognitam fuisse orationis
auctori“ (Ruhnken p. 324). Cui loco Thucydideo fidem habendam
non esse Hoelscher p. 62 et M. H. E. Meyer (Comm. ΠΙ. de Ando-
cidis quae vulgo fertur oratione contra Alcibiadem, Halle 1837,
p. ΙΠ sqq.) inde concluserunt, quod Andocides ipse, quotiescumque
de suis in rem publicam meritis loqueretur, neque illud neque
aliud imperium usquam memoraret. Exin cum illa memoria
Thucydidea pugnant, quae Andocides ipse narrat Π 7; nam si
re vera in illa anni 432 expeditione munere στρατηγοῦ functus
esset, anno 415 quinquaginta fere annos natus fuisset, ut vix
dicere posset adulescentiae fervore ad Hermarum mutilationem
adductum se esse, neque magis credibile est eum circa annum
407 sexagesimum fere annum agentem sibi nondum liberos esse
natos dicturum fuisse. Omnes vero dubitationes sustulit inscriptio,
quam invenis in Ι. G. Ι 179 (z Dittenberger, Syll. Ι affl: [Ἀθηναῖοι
ἀνέλ] οσαν ἒς Κό[ρ]κ[υ]ραν τάδε .. . παρέδοσαν στρατεγοῖς ἒς Κόρ[κυραν
τοῖς ὁευτέρ]οις ἕκπλέοσι Γ λαύκονι [ἐκ Κεραμέον, ᾹΙεταγ]ένει Κοιλεῖ,
Δρακοντί[δει Βατὲθεν],1) unde liquet errore librarii apud Thucy-
didem scriptum esse Ἀνδοκίδης pro Δρακοντίδης. Quem errorem
iam a librario antiquo commissum esse docet Ps. Plutarchus
(X or. vitae 834 c), qui hoc errore adductus annum natalem
Andocidis falso computavit. Quem nostra aetate secuti sunt
Clinton, F. H. p. 41, Becker p. 12. Cf. etiam ALFalk p. 69,
G. Zutt p. 28, L. P. Roegholt p. 8, W. Weber p. 15, V. Schneider

 

1) Βατῆθεν demoticon supplevit Miiller-Striibing, Aristophanes und die
historische Kritik, Leipzig 1873 p. 600, Stahl vero Rh. M. 40, 1835⁴ p. 439,
quem secuti sunt Weber p. 15 et Schneider p. 363, Θόραθεν scribendum
proposuit.

2*
ν

