—22—

locum scholiasta adnotat Diagoram, cum libro de mysteriis scripto
in religionem deliquisset, Athenis expulsum esse: Μελάνθιος δὲ
ἓν τῷ περὶ μυστηρίων προφέρεται τῆς χαλκῆς στήλης ἀντίγραφον,

ἓν ᾖ ἐξεκήρυξαν καὶ αὺτὸν καὶ τοὺς <μὴ> ἒκόιόόντας Πελλανεῒς, ’”

ἓν ᾗ γέγραπται καὶ ταῦτα· ἐὰν δέ τις ἀποκτείνῃ Διαγόραν τὸν
ᾸΙήλιον, λαμβάνειν ἀργυρίου τάλαντον, ἐὰν δέ τις ζῶντα ἀγάγῃ,
λαμβάνειν δύο. Alio loco (Nub. 831) Aristophanes Socratem Melium
appellavit, ut ei impietatem crimini daretfl) Cuius hominis nomen
et facta etiam aetate posteriore ita omnium in memoria fuisse,
ut rhetor tam breviter de illo commemorans verba sua ab omnibus
intellectum iri putaret, vix crediderim. Quod autem Weber p. 12
auctorem illis ξ 17 verbis ad psephisma illud ab Aristophanis
scholiasta allatum spectare arbitratus est, quod posteriores
cognovisse verisimile non esset, nimis incertum est, quam ut hoc
argumento nitamur. Qua vero ratione commotus Sluiter p. 168
„nihil rhetorem magis sapere atque declamatorem quam iniectam
Diagorae Melii mentionem ξ 17, ubi Andocides diceretur Διαγόρου
τοῦ Μηλίου ἀσεβέστερος hyperbolice adeo et per αὔξησιν sophisti-
cam, ut, quod ei simile esset, in Lysiae orationibus non reperi-
retur“, difficile est intellectu, nam cum uterque mysteria profana-
visset, hos duos viros ab aequali in comparationem vocatos esse
nullam movet admirationem.

Praeterea ad Sluiteri sententiam refutandam Weber p. 16
auctorem fortasse non dicturum fuisse contendit Andocidem
numquam de re publica esse bene meritum ὡς στρατηγὸν ἀγαθόν ;
ξ46, quia illa aetate Athenienses non iam ipsos belli munera
obiisse, sed militibus mercede conductis usos esse constat. Cui
argumento haud magnum vel nullum pondus tribuendum videtur, 1
quod tale quid rhetor quilibet posteriorum temporum facillime
effingere poterat.

Wilamowitz quidem (Arist. 11. Athen Π 74 n. 5) orationem
litis ipsius aetate conscriptam esse vel inde apparere censet,
quod ξ 10 Periclis verba laudantur: καίτοι Περικλέα ποτέ φασι
παραινέσαι ὑμῖν περὶ τῶν ἀσεβούντων, μὴ μόνον χρῆσθαι τοῖς
γεγραμμένοις νόμοις περὶ αὐτῶν, ἀλλὰ καὶ τοῖς ἀγράφοις, καθ’ οὓς
Εὐμολπίδαι ἐξηγοῦνται. Quae Periclis verba, quorum memoria
inter Eumolpidas certe diu vigebat, optime dicuntur a sacerdote
ex illa gente orto, sed ad rhetorem posteriorem ea pervenisse
vix est credibile.⁷)

 

ὅ) De Diagora cf. Wilamowitz, Textgeschichte der griech. Lyriker, ,

Berlin 1900, p. so. ¹,
⁷) Quod documentum levius habere videtur Weber p. 23, cum dicat:

„Tamen si quis existimat rhetorem posteriorem finxisse loquentem Eumol-

pidam, quod fleri posse nemo infitiabitur, solo hoc loco non multum lucramur“.

