-31—

autem in Andocidea non modo non insunt, sed contra ipse Ando-
c1des expressis verbis profitetur ab accusatoribus, quamquam
foedisslmls sceleribus se obstrinxerint, poenam sumere non licere,
cum leges Euclide archonte latae de flagitiis antea commissis
quemquam 1n ius rapi vetent.

Atque singula illa crimina intueamur. Cephisio quidem
opprobrio dat ἓξ 92, 93, quod agri publici conducti reditus nona-
ginta minarum averterit et fuga salutem petiverit: εἰ γὰρ ἦλθεν,
ἐδέδετ’ ἂν ἐν τῷ ξύλῳ, tum autem omnibus civis honoribus uti
illum, ὅτι τοῖς νόμοις ἐψηφίσασθε ἀπ’ Εὐκλείδου ἄρχοντος χρῆσθαι.
Paragrapho insequenti Meletum triginta tyrannis imperantibus
Leontem quendam in carcerem deduxisse, et hunc indicta causa
supplicio affectum esse Andocides narrat3 liberis autem mortem
patris ulcisci non licere, ὅτι τοῖς νόμοις δεῖ χρῆσθαι ἀπ’ Εὐκλείδου
ἄρχοντος. Epicharem vero, cum triginta tyrannis dominantibus
senatui interfuisset, capitis poenam commeruisse exlege, quae
praeciperet: ὃς ἂν ἄρξῃ ἒν τῇ πόλει δημοκρατίας καταλυθείσης,
νηπονεὶ τεθνάναι, καὶ τὸν ἀποκτείναντα ὅσιον εἶναι καὶ τὰ χρήματα
ἔχειν τοῦ ἀποθανόντος, quam legem ipsam quoque irritam factam
esse legibus inde ab Euclide archonte valentibus (ξ 99).

Quae cum ita sint, difficile est credere quemquam dixisse
actione finita: ἕτερος (scil. καιρὸς γνῶναι τὰ δίκαια) δὲ ἥξει . . . ἡμῶν
ἑκάστῳ, at veri est simillimum illa ξ 42 verba in vera accusatione
esse prolata.

Porro Weber (p. 28. 30) et Schneider (p. 368) orationem VI.
in iudicio habitam non esse inde apparere censent, quod in ea
Andocidi crimina quaedam obiciuntur, ad quae ille in defensione
non respondet. Ad hoc argumentum convellendum haec reputes
velim: Cum et accusator et reus adversarii orationem ante litem
ignorarent, accusator omnia, quae reum pro se dicturum esse
suspicabatur, indagare et, ut convelleret, studere debebat3 porro,
qui litem intenderant, ita rem suam fulcire conabantur, ut omnia
rei malefacta in lucem protraherent, et quaecumque ille fecerat,
augendo et in deterius trahendo ei exprobrarent, ut iudicum in-
vidiam excitarent. Cf. And. Π 5: τὸ δ’ ἰσχυρὸν τοῦτο μόνον εὕροι
τις ἂν αὐτῶν ἐν τοῖς λόγοις τὰς ἐμὰς συμφορὰς ἐπὶ παντὶ ὀνειδίζειν.
Quodsi Weber et Schneider reum ad singula illa crimina re-
spondere necesse esse putant, quod vero Andocides quaedam
silentio praeterit, eum illas criminationes non audivisse concludunt,
viri docti errare mihi videntur. Reo enim imprimis id agendum
erat, ut caput accusationis confutaret, tum sua in rem publicam
bene merita et quae excusari poterant, in clarissima luce poneret,
ad adversariorum διαβολάς, quas quidem coniectando provideret,
refutandas se pararet, in ipsa oratione, quas non exspectaverat,

ν

