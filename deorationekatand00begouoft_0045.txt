 

...43-

Atque quaeramus, num Andocidis adversarius idem fuerit
atque 1s Meletus, qui Socratem accusavit, id quod olim conten-
derunt, 1. G. Droysen loco paulo supra citato et A. G. Becker
(Andocides ubersetzt und erlautert, Quedlinburg 1832 p. 28 n. 91).
§94 Andocides inimico crimini dat, quod a triginta viris missus
Leontem, hominem innocentissimum ad supplicium duxit. De eadem
re, quae tum omnium civium animos perturbavit, ex Xenoph. Hell.
ΙΙ 3. 39 haec comperimus in oratione, quam Xenophon Theramenem
habentem facit in Critiam: ἐπεὶ δέ γε οὗτοι ἤρξαντο ἄνδρας καλούς
τε κάγαθοὺς συλλαμβάνειν, ἔκ τούτου κάγὼ ἠρξάμην τάναντία τούτοις
γιγνώσκειν. ’Ήιδειν γὰρ ὅτι ἀποθνῄσκοντος μὲν Λέοντος τοῦ Σαλα-
μινίου, ἀνδρὸς καὶ ὄντος καὶ δοκοῦντος ἱκανοῦ εἶναι, ἀδικοῦντος δ’
οὐδὲ ἕν, οἳ ὅμοιοι τούτῳ φοβήσοιντο, φοβούμενοι δὲ ἐναντίοι τῇδε
τῇ πολιτείᾳ ἔσοιντοθ)

Cum his locis conferamus, quae legimus apud Plat. Apol. 32 c;
ubi Socrates narrat se a triginta viris cum quattuor aliis Athenien-
sibus Salamina missum esse, ut Leontem in iudicium duceret,
atque iniuriam nemini afferre pluris se ducere quam mori tum
inde apparuisse censet Socrates, quod solus illorum triginta virorum
iussum detrectare esset ausus, quamquam fieri potuisset, ut capitis
damnaretur, nisi illi brevi post eiecti essent.

Quo loco comparato cum Andocideis alium esse Meletum,
qui Socratem accusavit, alium, qui Andocidi adversarius exstitit
cum Forchhammero aliisque persuasum mihi est.⁷) Nullo enim
modo credi potest Socratem vel Platonem non commemoraturum
fuisse in illa Leontis comprehensione narranda, si Socratis accu-
sator unus fuisset ex illis quattuor viris, qui Socrate uno denegante
triginta tyrannis oboedientes Leontem comprehenderunt.

Atque alia accedunt, quae hoc argumentum ex silentio
depromptum corroborant atque confirmant. In lite Socrati intenta
Anytus una cum Meleto partes accusatoris implet, in hac vero
actione, quae eodem annos) de simili re habita est, reum contra
Meletum defendit (Andoc. Ι 150). Quodsi Anytus in part-ibus

ὅ) Hunc Leontem spectare videtur Thucyd.V111.73.42 οἵ δὲ αἰσθόμενοι
τῶν τε στρατηγῶν Λέοντι καὶ Διομέδοντι (οὗτοι γὰρ οὐχ ἑκόντες διὰ τὸ τιμασθαι
ὑπὸ τοῦ δήμου ἔφερον τὴν ὀλιγαρχίαν) τὸ μέλλον σημαίνουσι,

⁷) Forchhammer 1. c. p. 81; Clinton F. H. p. XXXV, C. Fr. Hermann l. c.
p. 4, L. Hoelscher, Quaest. Lys. p. 9, Kirchner, Prosop. Ata-II 9820 et 9820.

Β) Socrates capitis damnatus est Thargelione mense (Clinton F. H. .P·. lOl)
uno die postquam navis Delia ornata est (Plat. Phaedon 58 A), Andocldis lis
aeta est paulo post magna Mysteria (And. I 121), quae mense Boedromione
habebantur. cf Clinton Append. XIX p. 345, A. Mommsen, Eeste der Stadt
Athen p. 204 et 244. Intersunt igitur inter has duas actiones quattuor

fere menses.

ν

