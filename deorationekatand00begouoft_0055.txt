Vita.

Natus sum Georgius Begodt a. d. IV idus Decembres a. 1887
in oppidulo Belgico quod vocant Nazareth patre Adolfo, matre
Margaretha e gente Steinbach. Fidem profiteor catholicam. Primis
litterarum elementis imbutus Augustae Treverorum anno 1899
receptus sum in gymnasium Friderico-Guilelmium. Anno 1907
in numerum Borussorum civium ascitus anno insequenti matu-
ritatis testimonium adeptus sum et, postquam octo fere menses
in argentaria sum versatus, vere anni 1909 Bonnam me contuli
studiis philologicis operam daturus3 bis sex mensibus post civibus
almae matris Berolinensis adscriptus sum, unde post ter sex
menses Monasterium veni, ut studia ad finem perducerem. Docu-
erunt me viri clarissimi: Brinkmann, Dyroff, Funaioli, Gaufinez,
Heiss, Loeschke (nunc Berolinensis), Marx, de Mess (nunc Tubin-
gensis), Nissen †, Wentscher Bonnae, Diels, Ebeling, Haguenin,
Lasson, Meister, E. Meyer, Mors, Muench†, Norden, Pariselle,
Riehl, W. Schulze, de Wilamowitz Berolini3 Cauer, Geyser, Hoff-
mann, Kroll (nunc Vratislavensis), Mettlich, Muenscher, Sonnen-
burg, Wiese, Wuensch Monasterii. Exercitationibus proseminarii
philologici interfui Bonnae per sex menses Berolini per bis sex
menses, Monasterii per sex menses, Krolli, Muenscheri, Sonnen-
burgi benevolentia mihi contigit, ut in seminarium Monasteriense
reciperer, cuius per annum fui sodalis ordinarius, e commen-
tationibus quas tum composui de Lysiae orationibus VI. et VIII„
orta est dissertatio inauguralis, cuius partem priorem hoc libello
edito publici iuris facio. Praeterea ut sodalis essem benigne
mihi permiserunt societatis franco-gallicae Haguenin, seminarii
philosophici Geyser, franco-gallici Wiese. Viris illis, qui me
docuerunt, gratias ago quas debeo maximas, praeter ceteros vero
Carolo Muenscher, qui et huius disputationis scribendae auctor
mihi exstitit et in opusculo conficiendo opera et consilio semper
me adiuvit.

